# -*- mode: mandoku-view; -*-
#+TITLE: 説苑
#+DATE: 2015-09-11 03:50:01.042573
#+PROPERTY: ID KR3a0007
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB03n0121-000説苑-序.
<pb:KR3a0007_SBCK_000-1a>¶
說苑序¶
　　　　　　南　豊　曽　鞏¶
劉向所序說苑二十篇崇文總目云今¶
存者五篇餘皆亡臣從士大夫間得之¶
者十有五篇與舊為二十五篇正其脫¶
&KR0861;疑者闕之而叙其目曰向采傳記百¶
家所載行事之迹以為此書奏之欲以¶
為法戒然其所取或有不當於理故不¶
得而不論也夫學者之於道非知其大¶
<pb:KR3a0007_SBCK_000-1b>¶
略之難也知其精微之際固難矣孔子¶
之徒三千其顯者七十二人皆髙世之¶
材也然獨稱顔氏之子其殆庶㡬乎及¶
回死又以為無好學者而回亦稱夫子¶
曰仰之彌髙鑚之彌堅子貢又以謂夫¶
子之言性與天道不可得而聞也則其¶
精微之際固難知久矣是以取舎不能¶
無失於其間也故曰學然後知不足豈¶
虚言哉向之學博矣其著書及建言尤¶
<pb:KR3a0007_SBCK_000-2a>¶
欲有為扵世忘其枉已而為之者有矣¶
何其徇物者多而自為者少也盖古之¶
聖賢非不欲有為也然而曰求之有道¶
得之有命故孔子所至之邦必聞其政¶
而子貢以謂非夫子之求之也豈不求¶
之有道哉子曰道之將行也歟命也道¶
之将廢也歟命也豈不得之有命哉令¶
向知岀此安扵行止以彼其志能擇其¶
所學其盡乎精微則其所至未可量也¶
#+PROPERTY: JUAN 0
#+PROPERTY: FILE SB03n0121-000説苑-目録.
<pb:KR3a0007_SBCK_000-3a>¶
是以夫子稱古之學者為已孟子稱君¶
子欲其自得之自得之則取諸左右逢¶
其原豈汲汲扵外哉向之得失如此亦¶
學者之戒也故見之叙論令讀其書者¶
知考而擇之也然向數困扵䜛而不改¶
其操與夫患失者異矣可謂有志者也¶
　目錄¶
　　卷第一　君道　卷第二　臣術¶
　　卷第三　建本　卷第四　立節¶
<pb:KR3a0007_SBCK_000-3b>¶
　　卷第五　貴徳　卷第六　復恩¶
　　卷第七　政理　卷第八　尊賢¶
　　卷第九　正諫　卷第十　敬慎¶
　　卷十一　善説　卷十二　奉使¶
　　卷十三　權謀　卷十四　至公¶
　　卷十五　指武　卷十六　叢談¶
　　卷十七　雜言　卷十八　辨物¶
　　卷十九　修文　卷二十　反質¶
護左都水使者光禄大夫臣向言所校¶
<pb:KR3a0007_SBCK_000-4a>¶
中書說苑雜事及臣向書民間書誣校¶
讎其事類衆多章句相溷或上下&KR0861;亂¶
難分别次序除去與新序復重者其餘¶
者淺薄不中義理别集以為百家後令¶
以類相從一一條别篇目更以造新事¶
十萬言以上凡二十篇七百八十四章¶
號曰新苑皆可觀臣向昧死¶
