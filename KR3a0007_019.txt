# -*- mode: mandoku-view -*-
#+TITLE: 說苑
#+DATE: 2015-09-23 10:09:35
#+PROPERTY: LASTPB  <md:KR3a0007_SBCK_018-1a>
#+PROPERTY: JUAN 19
<md:KR3a0007_SBCK_019-1a>¶
<pb:KR3a0007_WYG_019-1a>
欽定四庫全書
　說苑卷十九¶
　　　　　　　　　　　　　漢　劉向　撰
　　　修文¶
天下有道則禮樂征伐自天子出夫功¶成制禮治定作
樂禮樂者行化之大者¶也孔子曰移風易俗莫善於樂
安上治¶民莫善於禮是故聖王修禮文設庠序¶陳鐘鼔
天子辟雍諸侯泮宫所以行徳¶化詩云鎬京辟雍自西
<pb:KR3a0007_WYG_019-1b>
自東自南自北¶無思不服此之謂也<md:KR3a0007_SBCK_019-1b>¶積恩為愛積愛為仁積仁為靈靈臺之¶所以為靈者積
仁也神靈者天地之本¶而為萬物之始也是故文王始
接民以¶仁而天下莫不仁焉文徳之至也徳不¶至則不
能文商者常也常者質質主天¶夏者大也大者文也文
主地故王者一¶商一夏再而復者也正色三而復者也¶
味尚甘聲尚宫一而復者故三王術如¶循環故夏后氏
教以忠而君子忠矣小<md:KR3a0007_SBCK_019-2a>¶人之失野救野莫如敬故殷人
<pb:KR3a0007_WYG_019-2a>
教以敬¶而君子敬矣小人之失鬼救鬼莫如文¶故周人
教以文而君子文矣小人之失¶薄救薄莫如忠故聖人
之與聖也如矩¶之三雜規之三雜周則又始窮則反本¶
也詩曰彫琢其章金玉其相言文質美¶也¶
傳曰觸情從欲謂之禽獸苟可而行謂¶之野人安故重
遷謂之衆庶辨然通古<md:KR3a0007_SBCK_019-2b>¶今之道謂之士進賢逹能謂之
大夫敬¶上愛下謂之諸侯天覆地載謂之天子¶是故士
服黻大夫黼諸侯火天子山龍¶徳彌盛者文彌縟中彌
<pb:KR3a0007_WYG_019-2b>
理者文彌章也¶詩曰左之左之君子宜之右之右之君¶
子有之傳曰君子者無所不宜也是故¶韠冕厲戒立于
廟堂之上有司執事無¶不敬者斬衰裳苴絰杖立于喪
次賔客¶弔唁無不哀者被甲纓胄立于桴鼓之<md:KR3a0007_SBCK_019-3a>¶間士卒
莫不勇者故仁足以懐百姓勇¶足以安危國信足以結
諸侯强足以拒¶患難威足以率三軍故曰為左亦宜為¶
右亦宜為君子無不宜者此之謂也¶
齊景公登射晏子修禮而待公曰選射¶之禮寡人厭之
<pb:KR3a0007_WYG_019-3a>
矣吾欲得天下勇士與¶之圖國晏子對曰君子無禮是
庶人也¶庶人無禮是禽獸也夫臣勇多則弑其¶君子力
多則弑其長然而不敢者惟禮<md:KR3a0007_SBCK_019-3b>¶之謂也禮者所以御民
也轡者所以御¶馬也無禮而能治國家者嬰未之聞也¶
景公曰善乃飭射更席以為上客終日¶問禮¶
書曰五事一曰貎貎若男子之所以恭¶敬婦人之所以
姣好也行歩中矩折旋¶中規立則磬折拱則抱鼓其以
入君朝¶尊以嚴其以入宗廟敬以忠其以入鄉¶黨和以
<pb:KR3a0007_WYG_019-3b>
順其以入州里族黨之中和以<md:KR3a0007_SBCK_019-4a>¶親詩曰温温恭人惟徳
之基孔子曰恭¶近於禮逺恥辱也¶
衣服容貎者所以恱目也聲音應對者¶所以恱耳也嗜
慾好惡者所以恱心也¶君子衣服中容貎得則民之目
恱矣言¶語順應對給則民之耳恱矣就仁去不¶仁則民
之心恱矣三者存乎心暢乎體¶形乎動静雖不在位謂
之素行故忠心¶好善而日新之獨居樂徳内恱而形詩<md:KR3a0007_SBCK_019-4b>¶曰何其處也必有與也何其久也必有¶以也惟有以者
<pb:KR3a0007_WYG_019-4a>
為能長生久視而無累¶於物也¶
知天道者冠鈢知地道者履蹻能治煩¶决亂者佩觽能
射御者佩韘能正三軍¶者搢笏衣必荷規而承矩負繩
而凖下¶故君子衣服中而容貎得接其服而象¶其徳故
望玉貎而行能有所定矣詩曰¶芄蘭之枝童子佩觽說
行能者也<md:KR3a0007_SBCK_019-5a>¶冠者所以别成人也修徳束躬以自申¶飭所以檢其邪
心守其正意也君子始¶冠必祝成禮加冠以厲其心故
<pb:KR3a0007_WYG_019-4b>
君子成¶人必冠帶以行事棄㓜少嬉戲惰慢之¶心而衎
衎於進徳修業之志是故服不¶成象而内心不變内心
修徳外被禮文¶所以成顯令之名也是故皮弁素積百¶
王不易既以修徳又以正容孔子曰正¶其衣冠尊其瞻
視儼然人望而畏之不<md:KR3a0007_SBCK_019-5b>¶亦威而不猛乎¶
成王將冠周公使祝雍祝王曰逹而勿¶多也祝雍曰使
王近於民逺於佞嗇於¶時恵於財任賢使能於此始成
之時祝¶辭四加而後退公冠自以為主卿為賔¶饗之以
<pb:KR3a0007_WYG_019-5a>
三獻之禮公始加𤣥端與皮弁¶皆必朝服𤣥冕四加諸
侯太子庶子冠¶公為主其禮與上同冠於祖廟曰令月¶
吉日加子元服去爾㓜志順爾成徳冠<md:KR3a0007_SBCK_019-6a>¶禮十九見正而
冠古之通禮也¶
夏公如齊逆女何以書親迎禮也其禮¶奈何曰諸侯以
屨二兩加琮大夫庶人¶以屨二兩加束脩二曰某國寡
小君使¶寡人奉不珍之琮不珍之屨禮夫人貞¶女夫人
曰有幽室數辱之産未諭傅¶母之教得承執衣裳之事
<pb:KR3a0007_WYG_019-5b>
敢不敬拜祝¶祝答拜夫人受琮取一兩屨以履女正¶笄
衣裳而命之曰徃矣善事爾舅姑以<md:KR3a0007_SBCK_019-6b>¶順為宫室無二爾
心無敢回也女拜乃¶親引其手授夫乎户夫引手出户
夫行¶女從拜辭父於堂拜諸母於大門夫先¶升輿執轡
女乃升輿轂三轉然後夫下¶先行大夫士庶人稱其父
曰某之父某¶之師友使某執不珍之屨不珍之束脩¶敢
不敬禮某氏貞女母曰有草茅之産¶未習于織紝紡績
之事得奉箕帚之¶事敢不敬拜<md:KR3a0007_SBCK_019-7a>¶
<pb:KR3a0007_WYG_019-6a>
春秋曰壬申公薨于髙寢傳曰髙寢者¶何正寢也曷為
或言髙寢或言路寢曰¶諸侯正寢三一曰髙寢二曰左
路寢三¶曰右路寢髙寢者始封君之寢也二路¶寢者繼
體之君寢也其二何曰子不居¶父之寢故二寢繼體君
世世不可居髙¶祖之寢故有髙寢名曰髙也路寢其立¶
奈何髙寢立中路寢左右春秋曰天王¶入于成周傳曰
成周者何東周也然則<md:KR3a0007_SBCK_019-7b>¶天子之寢奈何曰亦三承明繼
體守文¶之君之寢曰左右之(一作/大)路寢謂之承明何¶曰
<pb:KR3a0007_WYG_019-6b>
承乎明堂之後者也故天子諸侯三¶寢立而名實正父
子之義章尊卑之事¶别大小之徳異矣¶
天子以鬯為贄鬯者百(一作/香)草之本也上暢¶於天下暢
於地無所不暢故天子以鬯¶為贄諸侯以圭為贄圭者
玉也薄而不¶撓亷而不劌有瑕于中必見於外故諸<md:KR3a0007_SBCK_019-8a>¶侯
以玉為贄卿以羔為贄羔者羊也羊¶羣而不黨故卿以
為贄大夫以鴈為贄¶鴈者行列有長㓜之禮故大夫以
為贄¶士以雉為贄雉者不可指食籠狎而服¶之故士以
<pb:KR3a0007_WYG_019-7a>
雉為贄庶人以鶩為贄鶩者¶鶩鶩也鶩鶩無他心故庶
人以鶩為¶贄者所以質也¶
諸侯三年一貢士士一適謂之好徳再¶適謂之尊賢三
適謂之有功有功者天<md:KR3a0007_SBCK_019-8b>¶子一賜以輿服弓矢再賜以鬯
三賜以¶虎賁百人號曰命諸侯命諸侯者鄰國¶有臣弑
其君孽弑其宗雖不請乎天子¶而征之可也已征而歸
其地于天子諸¶侯貢士一不適謂之過再不適謂之傲¶
三不適謂之誣誣者天子黜之一黜以¶爵再黜以地三
<pb:KR3a0007_WYG_019-7b>
黜而地畢諸侯有不貢¶士謂之不率正不率正者天子
黜之一¶黜以爵再黜以地三黜而地畢然後天<md:KR3a0007_SBCK_019-9a>¶子比年
秩官之無文者而黜之以諸侯¶之所貢者代之詩云濟
濟多士文王以¶寧此之謂也¶
古者必有命民命民能敬長憐孤取舎¶好讓居事力者
命於其君命然後得乗¶飭輿駢馬未得命者不得乗乗
者皆有¶罰故其民雖有餘財侈物而無仁義功¶徳則無
所用其餘財侈物故其民皆興¶仁義而賤財利賤財利
<pb:KR3a0007_WYG_019-8a>
則不爭不爭則<md:KR3a0007_SBCK_019-9b>¶强不凌弱衆不暴寡是唐虞所以興象¶
刑而民莫敢犯法而亂斯止矣詩云告¶爾人民謹爾侯
度用戒不虞此之謂也¶
天子曰巡狩諸侯曰述職巡狩者巡其¶所守也述職者
述其所職也春省耕助¶不給也秋省斂助不足也天子
五年一¶巡狩歳二月東巡狩至于東嶽柴而望¶祀山川
見諸侯問百年者命太師陳詩¶以觀民風命市納賈以
觀民之所好惡<md:KR3a0007_SBCK_019-10a>¶志滛好僻者命典禮考時月定日同律
<pb:KR3a0007_WYG_019-8b>
禮樂制度衣服正之山川神祗有不舉¶者為不敬不敬
者君黜以爵宗廟有不¶順者為不孝不孝者君削其地
有功澤¶於民者然後加地入其境土地辟除敬¶老尊賢
則有慶益其地入其境土地荒¶穢遺老失賢掊克在位
則有讓削其地¶一不朝者黜其爵再不朝者黜其地三¶
不朝者以六師移之歳五月南巡狩至<md:KR3a0007_SBCK_019-10b>¶于南嶽如東巡
狩之禮歳八月西巡狩¶至于西嶽如南巡狩之禮歳十
一月北¶巡狩至于北嶽如西巡狩之禮歸格于¶祖禰用
<pb:KR3a0007_WYG_019-9a>
特¶
春秋曰正月公狩于郎傳曰春曰蒐夏¶曰苖秋曰獮冬
曰狩苖者奈何曰苖者¶毛也取之不圍澤不揜羣取禽
不麛卵¶不殺孕重者春蒐者不殺小麛及孕重¶者冬狩
皆取之百姓皆出不失其馳不<md:KR3a0007_SBCK_019-11a>¶抵禽不詭遇逐不出防
此苖獮蒐狩之¶義也故苖獮蒐狩之禮簡其戎事也故¶
苖者毛取之蒐者捜索之狩者守留之¶夏不田何也曰
天地隂陽盛長之時猛¶獸不攫鷙鳥不搏蝮蠆不螫鳥
<pb:KR3a0007_WYG_019-9b>
獸蟲蛇¶且知應天而况人乎哉是以古者必有¶豢牢其
謂之畋何聖人舉事必反本五¶穀者以奉宗廟養萬民
也去禽獸害稼¶穡者故以田言之聖人作名號而事義<md:KR3a0007_SBCK_019-11b>¶可知也¶
天子諸侯無事則歳三田一為乾豆二¶為賔客三為充
君之庖無事而不田曰¶不敬田不以禮曰暴天物天子
不合圍¶諸侯不揜羣天子殺則下大緌諸侯殺¶則下小
緌大夫殺則止佐車佐車止則¶百姓畋獵獺祭魚然後
<pb:KR3a0007_WYG_019-10a>
漁人入澤梁鳩¶化為鷹然後設罻羅草木零落然後入¶
山林昆蟲不蟄不以火田不麛不卵不<md:KR3a0007_SBCK_019-12a>¶夭妖不覆巢此
皆聖人在上君子在位¶能者在職大徳之發者也是故
臯陶為¶大理平民各服得其實伯夷主禮上下¶皆讓倕
為工師百工致功益主虞山澤¶辟成棄主稷百榖時茂
契主司徒百姓¶親和龍主賔客逺人至十二牧行而九¶
州莫敢僻違禹陂九澤通九道定九州¶各以其職來貢
不失厥宜方五千里至¶于荒服南撫交趾大發西析支
<pb:KR3a0007_WYG_019-10b>
渠捜氐<md:KR3a0007_SBCK_019-12b>¶𦍑北至山戎肅慎東至長夷島夷四海¶之内皆
戴帝舜之功於是禹乃興九韶¶之樂致異物鳯凰來翔
天下明徳也¶
射者必心平體正持弓矢審固然後射¶者能以中詩云
大侯既抗弓矢斯張射¶夫既同獻爾發功此之謂也弧
之為言¶豫也豫者豫吾意也故古者兒生三日¶桑弧蓬
矢六射天地四方天地四方者¶男子之所有事也必有
意其所有事然<md:KR3a0007_SBCK_019-13a>¶後敢食穀故曰不素飡兮此之謂也
<pb:KR3a0007_WYG_019-11a>
生而相與交通故曰留賔自天子至士¶各有次贈死不
及柩尸弔生不及悲哀¶非禮也故古者吉行五十里奔
喪百里¶贈賵及事之謂時時禮之大者也春秋¶曰天王
使宰咺來歸恵公仲子之賵賵¶者何喪事有賵者蓋以
乘馬束帛輿馬¶曰賵貨財曰賻衣被曰襚口實曰唅玩¶
好曰贈知生者賻賵知死者贈襚贈襚<md:KR3a0007_SBCK_019-13b>¶所以送死也賻
賵所以佐生也輿馬束¶帛貨財衣被玩好其數奈何曰
天子乗¶馬六匹諸侯四匹大夫三匹元士二匹¶下士一
<pb:KR3a0007_WYG_019-11b>
匹天子束帛五匹𤣥三纁二各¶五十尺諸侯𤣥三纁二
各三十尺大夫¶𤣥一纁二各三十尺元士𤣥一纁一各¶
二丈下士綵縵各一匹庶人布帛各一¶匹天子之賵乗
馬六匹乗車諸侯四匹¶乗輿大夫曰參輿元士下士不
用輿天<md:KR3a0007_SBCK_019-14a>¶子文繡衣各一襲到地諸侯覆跗大夫¶到踝士
到髀天子唅實以珠諸侯以玉¶大夫以璣士以貝庶人
以穀實位尊徳¶厚及親者賻賵唅襚貧富亦有差二¶三
四五之數取之天地而制竒偶度人¶情而出節文謂之
<pb:KR3a0007_WYG_019-12a>
有因禮之大宗也¶
春秋曰庚戌天王崩傳曰天王何以不¶書葬天子記崩
不記𦵏必其時也諸侯¶記卒記𦵏有天子在不必其時
也必其<md:KR3a0007_SBCK_019-14b>¶時奈何天子七日而殯七月而𦵏諸侯¶五日而
殯五月而𦵏大夫三日而殯三¶月而𦵏士庶人二日而
殯二月而𦵏皆¶何以然曰禮不豫凶事死而後治凶服¶
衣衰飾脩棺椁作穿&KR0590;宅兆然後䘮文¶成外親畢至𦵏
墳集孝子忠臣之恩厚¶偹盡矣故天子七月而𦵏同&KR0100;
<pb:KR3a0007_WYG_019-12b>
畢至諸¶侯五月而𦵏同㑹畢至大夫三月而𦵏¶同朝畢
至士庶人二月而𦵏外姻畢至<md:KR3a0007_SBCK_019-15a>¶也¶
延陵季子適齊於其反也其長子死於¶嬴博之間因𦵏
焉孔子聞之曰延陵季¶子吳之習於禮者也使子貢往
而觀之¶其穿深不至泉其歛以時服既𦵏封壙¶墳掩坎
其髙可隠也既封左袒右旋其¶封且號者三言曰骨肉
歸復于土命也¶若魂氣則無不之也無不之也而遂行¶
孔子曰延陵季子於禮其合矣<md:KR3a0007_SBCK_019-15b>¶
<pb:KR3a0007_WYG_019-13a>
子生三年然後免於父母之懐故制䘮¶三年所以報父
母之恩也期年之䘮通¶乎諸侯三年之䘮通乎天子禮
之經也¶
子夏三年之䘮畢見於孔子孔子與之¶琴使之弦援琴
而弦衎衎而樂作而曰¶先王制禮不敢不及也子曰君
子也閔¶子騫三年之䘮畢見於孔子孔子與之¶琴使之
弦援琴而弦切切而悲作而曰¶先王制禮不敢過也孔
子曰君子也子<md:KR3a0007_SBCK_019-16a>¶貢問曰閔子哀不盡子曰君子也子夏
<pb:KR3a0007_WYG_019-13b>
哀已盡子曰君子也賜也惑敢問何謂¶孔子曰閔子哀
未盡能㫁之以禮故曰¶君子也子夏哀已盡能引而致
之故曰¶君子也夫三年之䘮固優者之所屈劣¶者之所
勉¶
齊宣王謂田過曰吾聞儒者喪親三年¶喪君三年君與
父孰重田過對曰殆不¶如父重王忿然怒曰然則何為
去親而<md:KR3a0007_SBCK_019-16b>¶事君田過對曰非君之土地無以處吾¶親非君
之禄無以養吾親非君之爵位¶無以尊顯吾親受之君
<pb:KR3a0007_WYG_019-14a>
致之親凡事君¶所以為親也宣王邑邑而無以應¶
古者有菑者謂之厲君一時素服使有¶司弔死問疾憂
以巫醫匍匐以救之湯¶粥以方之善者必先乎鰥寡孤
獨及病¶不能相養死無以𦵏埋則𦵏埋之有親¶喪者不
呼其門有齊衰大功五月不服<md:KR3a0007_SBCK_019-17a>¶力役之征有小功之喪
者未𦵏不服力¶役之征其有重尸多死者急則有聚衆¶
童子撃鼔苣火入官宫里用之各撃鼔¶苣火逐官宫里
家之主人冠立于阼事¶畢出乎里門出乎邑門至野外
<pb:KR3a0007_WYG_019-14b>
此匍匐¶救厲之道也師大敗亦然¶
齋者思其居處也思其笑語也思其所¶為也齋三日乃
見其所為齋者祭之日¶將入户僾然若有見乎其容盤
旋出户<md:KR3a0007_SBCK_019-17b>¶喟然若有聞乎歎息之聲先人之色不¶絶於目
聲音咳唾不絶於耳嗜欲好惡¶不忘於心是則孝子之
齋也¶
春祭曰祠夏祭曰禴秋祭曰嘗冬祭曰¶烝春薦韭卵夏
薦麥魚秋薦黍豚冬薦¶稻鴈三歳一祫五年一禘祫者
<pb:KR3a0007_WYG_019-15a>
合也禘¶者諦也祫者大合祭於祖廟也禘者諦¶其徳而
差優劣也聖主將祭必潔齋精¶思若親之在方興未登
㥥㥥憧憧専一<md:KR3a0007_SBCK_019-18a>¶想親之容貌彷彿此孝子之誠也四方¶
之助祭空而來者滿而反虚而至者實¶而還皆取法則
焉¶
韓褐子濟於河津人告曰夫人過於此¶者未有不快用
者也而子不用乎韓褐¶子曰天子祭海内之神諸侯祭
封域之¶内大夫祭其親士祭其祖禰褐也未得¶事河伯
<pb:KR3a0007_WYG_019-15b>
也津人申楫舟中水而運津人¶曰向也役人固已告矣
夫子不聴役人<md:KR3a0007_SBCK_019-18b>¶之言也今舟中水而運甚殆治裝衣而¶
下遊乎韓子曰吾不為人之惡我而改¶吾志不為我將
死而改吾義言未已舟¶泆然行韓褐子曰詩云莫莫葛
藟施于¶條枚愷悌君子求福不回鬼神且不回¶况於人
乎¶
孔子曰無體之禮敬也無服之䘮憂也¶無聲之樂懽也
不言而信不動而威不¶施而仁志也鍾鼓之聲怒而撃
<pb:KR3a0007_WYG_019-16a>
之則武<md:KR3a0007_SBCK_019-19a>¶憂而撃之則悲喜而撃之則樂其志變¶其聲亦
變其志誠通乎金石而况人乎¶
公孟子髙見顓孫子莫曰敢問君子之¶禮何如顓孫子
莫曰去爾外厲與爾内¶色勝而心自取之去三者而可
矣公孟¶不知以告曾子曾子愀然逡巡曰大哉¶言乎夫
外厲者必内折色勝而心自取¶之者必為人役是故君
子徳行成而容¶不知聞識博而辭不爭知慮微逹而能<md:KR3a0007_SBCK_019-19b>¶不愚
<pb:KR3a0007_WYG_019-16b>
曾子有疾孟儀往問之曾子曰鳥之將¶死必有悲聲君
子集大辟必有順辭禮¶有三儀知之乎對曰不識也曾
子曰坐¶吾語汝君子修禮以立志則貪欲之心¶不來君
子思禮以修身則怠惰慢易之¶節不至君子修禮以仁
義則忿爭暴亂¶之辭逺若夫置罇爼列籩豆此有司之¶
事也君子雖勿能可也<md:KR3a0007_SBCK_019-20a>¶孔子曰可也簡簡者易野也易野者無¶禮文也孔子見
子桑伯子子桑伯子不¶衣冠而處弟子曰夫子何為見
<pb:KR3a0007_WYG_019-17a>
此人乎¶曰其質美而無文吾欲説而文之孔子¶去子桑
伯子門人不説曰何為見孔子¶乎曰其質美而文繁吾
欲説而去其文¶故曰文質修者謂之君子有質而無文¶
謂之易野子桑伯子易野欲同人道於¶牛馬故仲弓曰
太簡上無明天子下無<md:KR3a0007_SBCK_019-20b>¶賢方伯天下為無道臣弑其君
子弑其¶父力能討之討之可也當孔子之時上¶無明天
子也故言雍也可使南面南面¶者天子也雍之所以得
稱南面者問子¶桑伯子於孔子孔子曰可也簡仲弓曰
<pb:KR3a0007_WYG_019-17b>
居敬而行簡以道民不亦可乎居簡而¶行簡毋乃太簡
乎子曰雍之言然仲弓¶通於化術孔子明於王道而無
以加仲¶弓之言<md:KR3a0007_SBCK_019-21a>¶孔子至齊郭門之外遇一嬰兒挈一壺¶相與俱行其視
精其心正其行端孔子¶謂御曰趣驅之趣驅之韶樂方
作孔子¶至彼聞韶三月不知肉味故樂非獨以¶自樂也
又以樂人非獨以自正也又以¶正人至矣哉於此樂者
不圖為樂至於此
<pb:KR3a0007_WYG_019-18a>
黄帝詔伶倫作為音律伶倫自大夏之¶西乃之崑崙之
隂取竹於嶰谷以生竅¶厚薄均者斷兩節間其長九寸
而吹之<md:KR3a0007_SBCK_019-21b>¶以為黄鍾之宫曰含少次制十二管以¶崑崙之
下聴鳯之鳴以别十二律其雄¶鳴為六雌鳴亦六以比
黄鍾之宫適合¶黄鍾之宫皆可生之而律之本也故曰¶
黄鍾微而均鮮全而不傷其為宫獨尊¶象大聖之徳可
以明至賢之功故奉而¶薦之于宗廟以歌迎功徳世世
不忘是¶故黄鍾生林鍾林鍾生大吕大吕生夷¶則夷則
<pb:KR3a0007_WYG_019-18b>
生太簇太簇生南吕南吕生夾<md:KR3a0007_SBCK_019-22a>¶鍾夾鍾生無射無射生
姑洗姑洗生應¶鍾應鍾生蕤賔三分所生益之一分以¶
上生三分所生去其一分以下生黄鍾¶大吕太簇夾鍾
姑洗仲吕蕤賔為上林¶鍾夷則南吕無射應鍾為下大
聖至治¶之世天地之氣合以生風日至則日行¶其風以
生十二律故仲冬短至則生黄¶鍾季冬生大吕孟春生
太簇仲春生夾¶鍾季春生姑洗孟夏生仲吕仲夏生蕤<md:KR3a0007_SBCK_019-22b>¶賔季夏生林鍾孟秋生夷則仲秋生南¶吕季秋生無射
<pb:KR3a0007_WYG_019-19a>
孟冬生應鍾天地之風¶氣正十二律至也¶
聖人作為鞉鼓椌楬塤箎此六者徳音¶之音然後鍾磬
竽瑟以和之然後干戚¶旄狄以舞之此所以祭先王之
廟也¶所以獻酢酳酬也所以官序貴賤各得¶其宜也此
可以示後世有尊卑長㓜之¶序也<md:KR3a0007_SBCK_019-23a>¶鍾聲鏗鏗以立號號以立横横以立武¶君子聴鍾聲則
思武臣石聲磬磬以立¶辯辯以致死君子聴磬聲則思
死封疆¶之臣絲聲哀哀以立亷亷以立志君子¶聴琴瑟
<pb:KR3a0007_WYG_019-19b>
之聲則思志義之臣竹聲濫濫¶以立㑹㑹以聚衆君子
聴竽笙簫管之¶聲則思畜聚之臣鼓鼙之聲懽懽以立¶
動動以進衆君子聴鼓鼙之聲則思將¶帥之臣君子之
聴音非聴其鏗鏘而已<md:KR3a0007_SBCK_019-23b>¶彼亦有所合之也¶
樂者聖人之所樂也而可以善民心其¶感人深其移風
易俗故先王著其教焉¶夫民有血氣心知之性而無哀
樂喜怒¶之常應感起物而動然後心術形焉是¶故感激
憔悴之音作而民思憂嘽諧慢¶易繁文簡節之音作而
<pb:KR3a0007_WYG_019-20a>
民康樂粗厲猛¶奮廣賁之音作而民剛毅亷直勁正莊¶
誠之音作而民肅敬寛裕肉好順成和<md:KR3a0007_SBCK_019-24a>¶動之音作而民
慈愛流僻邪散狄成滌¶濫之音作而民淫亂是故先王
本之情¶性稽之度數制之禮義含生氣之和道¶五常之
行使陽而不散隂而不密剛氣¶不怒柔氣不懾四暢交
於中而發作於¶外皆安其位不相奪也然後立之學等¶
廣其節奏省其文彩以繩徳厚律小大¶之稱比終始之
序以象事行使親疎貴¶賤長㓜男女之理皆形見於樂
<pb:KR3a0007_WYG_019-20b>
故曰樂<md:KR3a0007_SBCK_019-24b>¶觀其深矣土弊則草木不長水煩則魚¶鼈不大
氣衰則生物不遂世亂則禮慝¶而樂淫是故其聲哀而
不莊樂而不安¶慢易以犯節流&KR0698;以忘本廣則容姦狹¶
則思欲感滌蕩之氣而滅和平之徳是¶以君子賤之也
凡姦聲感人而逆氣應¶之逆氣成象而淫樂興焉正聲
感人而¶順氣應之順氣成象而和樂興焉唱和¶有應回
邪曲直各歸其分而萬物之理<md:KR3a0007_SBCK_019-25a>¶以類相動也是故君子
反情以和其志¶比類以成其行姦聲亂色不留聰明淫
<pb:KR3a0007_WYG_019-21a>
樂慝禮不接心術惰慢邪僻之氣不設¶於身體使耳目
鼻口心知百體皆由順¶正以行其義然後發以聲音文
以琴瑟¶動以干戚飾以羽旄從以簫管奮至徳¶之光動
四氣之和以著萬物之理是故¶清明象天廣大象地終
始象四時周旋¶象風雨五色成文而不亂八風從律而<md:KR3a0007_SBCK_019-25b>¶不姦百度得數而有常小大相成終始¶相生唱和清濁
代相為經故樂行而倫¶清耳目聰明血氣和平移風易
俗天下¶皆寧故曰樂者樂也君子樂得其道小¶人樂得
<pb:KR3a0007_WYG_019-21b>
其欲以道制欲則樂而不亂以¶欲忘道則惑而不樂是
故君子反情以¶和其意廣樂以成其教故樂行而民向¶
方可以觀徳矣徳者性之端也樂者徳¶之華也金石絲
竹樂之器也詩言其志<md:KR3a0007_SBCK_019-26a>¶歌詠其聲舞動其容三者本於
心然後¶樂氣從之是故情深而文明氣盛而化¶神和順
積中而英華發外惟樂不可以¶為偽樂者心之動也聲
者樂之象也文¶采節奏聲之飾也君子動其本樂其象¶
然後治其飾是故先鼔以警戒三歩以¶見方再始以著
<pb:KR3a0007_WYG_019-22a>
往復亂以飭歸奮疾而¶不㧞極幽而不隠獨樂其志不
厭其道¶備舉其道不私其欲是故情見而義立<md:KR3a0007_SBCK_019-26b>¶樂終而
徳尊君子以好善小人以聽¶過故曰生民之道樂為
大焉¶
樂之可密者琴最宜焉君子以其可修¶德故近之凡音
之起由人心生也人心¶之動物使之然也感於物而後
動故形¶於聲聲相應故生變變成方謂之音比¶音而樂
之及干戚羽旄謂之樂樂者音¶之所由生也其本在人
<pb:KR3a0007_WYG_019-22b>
心之感於物也是¶故其哀心感者其聲噍以殺其樂心
感<md:KR3a0007_SBCK_019-27a>¶者其聲嘽以緩其喜心感者其聲發以¶散其怒心感
者其聲壯以厲其敬心感¶者其聲直以亷其愛心感者
其聲和以¶調人之善惡非性也感於物而後動是¶故先
王慎所以感之故禮以定其意樂¶以和其性政以一其
行刑以防其姦禮¶樂刑政其極一也所以同民心而立
治¶道也¶
凡音生人心者也情動於中而形於聲<md:KR3a0007_SBCK_019-27b>¶聲成文謂之音
<pb:KR3a0007_WYG_019-23a>
是故治世之音安以樂¶其政和亂世之音怨以怒其政
乖亡國¶之音哀以思其民困聲音之道與政通¶矣宫為
君商為臣角為民徴為事羽為¶物五音亂則無法無法
之音宫亂則荒¶其君驕商亂則陂其官壊角亂則憂其¶
民怨徴亂則哀其事勤羽亂則危其財¶匱五者皆亂代
相凌謂之慢如此則國¶之滅亡無日矣鄭衛之音亂世
之音也<md:KR3a0007_SBCK_019-28a>¶比於慢矣桑間濮上之音亡國之音也¶其政散
其民流誣上行私而不可止也
<pb:KR3a0007_WYG_019-23b>
凡人之有患禍者生於淫佚暴慢淫佚¶暴慢之本生於
飲酒故古者慎其飲酒¶之禮使耳聴雅音目視正儀足
行正容¶心論正道故終日飲酒而無過失近者¶數日逺
者數月皆人有徳焉以益善詩¶云既醉以酒既飽以徳
此之謂也¶
凡從外入者莫深於聲音變人最極故<md:KR3a0007_SBCK_019-28b>¶聖人因而成之
以徳曰樂樂者徳之風¶詩曰威儀抑抑徳音秩秩謂禮
樂也故¶君子以禮正外以樂正内内須㬰離樂¶則邪氣
<pb:KR3a0007_WYG_019-24a>
生矣外須㬰離禮則慢行起矣¶故古者天子諸侯聴鍾
聲未嘗離於庭¶卿大夫聴琴瑟未嘗離於前所以養正¶
心而滅淫氣也樂之動於内使人易道¶而好良樂之動
於外使人温恭而文雅¶雅頌之聲動人而正氣應之和
成容好<md:KR3a0007_SBCK_019-29a>¶之聲動人而和氣應之粗厲猛賁之聲¶動人而
怒氣應之鄭衛之聲動人而淫¶氣應之是以君子慎其
所以動人也¶
子路鼓瑟有北鄙之聲孔子聞之曰信¶矣由之不才也
<pb:KR3a0007_WYG_019-24b>
冉有侍孔子曰求來爾¶奚不謂由夫先王之制音也奏
中聲為¶中節流入於南不歸於北南者生育之¶鄉北者
殺伐之域故君子執中以為本¶務生以為基故其音温
和而居中以象<md:KR3a0007_SBCK_019-29b>¶生育之氣憂哀悲痛之感不加乎心暴¶
厲淫荒之動不在乎體夫然者乃治存¶之風安樂之為
也彼小人則不然執末¶以論本務剛以為基故其音湫
厲而微¶末以象殺伐之氣和節中正之感不加¶乎心温
儼恭莊之動不存乎體夫殺者¶乃亂亡之風奔北之為
<pb:KR3a0007_WYG_019-25a>
也昔舜造南風¶之聲其興也勃焉至今王公述而不釋¶
紂為北鄙之聲其廢也忽焉至今王公<md:KR3a0007_SBCK_019-30a>¶以為笑彼舜以
匹夫積正合仁履中行¶善而卒以興紂以天子好慢淫
荒剛厲¶暴賊而卒以滅今由也匹夫之徒布衣¶之醜也
既無意乎先王之制而又有亡¶國之聲豈能保七尺之
身哉冉有以告¶子路子路曰由之罪也小人不能耳陷¶
而入於斯宜矣夫子之言也遂自悔不¶食七日而骨立
焉孔子曰由之改過矣<md:KR3a0007_SBCK_019-30b>¶
<pb:KR3a0007_WYG_019-25b>


　説苑卷十九
