# -*- mode: mandoku-view -*-
#+TITLE: 說苑
#+DATE: 2015-09-23 10:09:35
#+PROPERTY: LASTPB  <md:KR3a0007_SBCK_008-1a>
#+PROPERTY: JUAN 10

<md:KR3a0007_SBCK_010-1a>¶說苑卷九


<pb:KR3a0007_WYG_010-1a>
欽定四庫全書
　說苑卷十¶
　　　　　　　　　　　　　漢　劉向　撰
　　　敬慎¶
存亡禍福其要在身聖人重誡敬慎所¶忽中庸曰莫見
乎隠莫顯乎㣲故君子¶能慎其獨也諺曰誡無垢思無
辱夫不¶誡不思而以存身全國者亦難矣詩曰¶戰戰兢
兢如臨深淵如履薄氷此之謂¶也
<pb:KR3a0007_WYG_010-1b>
昔成王封周公周公辭不受乃封周公<md:KR3a0007_SBCK_010-1b>¶子伯禽於魯將
辭去周公戒之曰去矣¶子其無以魯國驕士矣我文王
之子也¶武王之弟也今王之叔父也又相天子¶吾於天
下亦不輕矣嘗一沐而三握¶髪一食而三吐哺猶恐
失天下之士吾¶聞之曰德行廣大而守以恭者榮土地¶
博裕而守以儉者安禄位尊盛而守以¶卑者貴人衆兵
彊而守以畏者勝聰明¶叡智而守以愚者益博聞多記
而守以<md:KR3a0007_SBCK_010-2a>¶淺者廣此六守者皆謙德也夫貴為天¶子富有
<pb:KR3a0007_WYG_010-2a>
四海不謙者先天下亡其身桀¶紂是也可不慎乎故易
曰有一道大足¶以守天下中足以守國家小足以守其¶
身謙之謂也夫天道毁滿而益謙地道¶變滿而流謙鬼
神害滿而福謙人道惡¶滿而好謙是以衣成則缺袵宫
成則缺¶隅屋成則加錯示不成者天道然也易¶曰謙亨
君子有終吉詩曰湯降不遲聖<md:KR3a0007_SBCK_010-2b>¶敬日躋其戒之哉子其
無以魯國驕士¶矣¶
孔子讀易至於損益則喟然而歎子夏¶避席而問曰夫
<pb:KR3a0007_WYG_010-2b>
子何為歎孔子曰夫自¶損者益自益者缺吾是以歎也
子夏曰¶然則學者不可以益乎孔子曰否天之¶道成者
未嘗得乆也夫學者以虚受之¶故曰得苟不知持滿則
天下之善言不¶得入其耳矣昔堯履天子之位猶允恭<md:KR3a0007_SBCK_010-3a>¶以持之虚静以待下故百載以逾盛迄¶今而益章昆吾
自臧而滿意窮髙而不¶衰故當時而虧敗迄今而逾惡
是非損¶益之徴與吾故曰謙也者致恭以存其¶位者也
夫豐明而動故能大苟大則虧¶矣吾戒之故曰天下之
<pb:KR3a0007_WYG_010-3a>
善言不得入其¶耳矣日中則&KR0628;月盈則食天地盈虚與¶
時消息是以聖人不敢當盛升輿而遇¶三人則下二人
則軾調其盈虚故能長<md:KR3a0007_SBCK_010-3b>¶乆也子夏曰善請終身誦之¶
孔子觀於周廟而有敧器焉孔子問守¶廟者曰此為何
器對曰蓋為右坐之器¶孔子曰吾聞右坐之器滿則覆
虚則敧¶中則正有之乎對曰然孔子使子路取¶水而試
之滿則覆中則正虚則敧孔子¶喟然嘆曰嗚呼惡有滿
而不覆者哉子¶路曰敢問持滿有道乎孔子曰持滿之
<pb:KR3a0007_WYG_010-3b>
道挹而損之子路曰損之有道乎孔子<md:KR3a0007_SBCK_010-4a>¶曰髙而能下滿
而能虚富而能儉貴而¶能卑智而能愚勇而能怯辯而
能訥博¶而能淺明而能闇是謂損而不極能行¶此道唯
至德者及之易曰不損而益之¶故損自損而終故益¶
常摐有疾老子徃問焉曰先生疾甚矣¶無遺教可以語
諸弟子者乎常摐曰子¶雖不問吾將語子常摐曰過故
鄉而下¶車子知之乎老子曰過故鄉而下車非<md:KR3a0007_SBCK_010-4b>¶謂其不
忘故耶常摐曰嘻是已常摐曰¶過喬木而趨子知之乎
<pb:KR3a0007_WYG_010-4a>
老子曰過喬木¶而趨非謂敬老耶常摐曰嘻是已張其¶
口而示老子曰吾舌存乎老子曰然吾¶齒存乎老子曰
亡常摐曰子知之乎老¶子曰夫舌之存也豈非以其柔
耶齒之¶亡也豈非以其剛耶常摐曰嘻是已天¶下之事
已盡矣無以復語子哉¶
韓平子問於叔向曰剛與柔孰堅對曰<md:KR3a0007_SBCK_010-5a>¶臣年八十矣齒
再墮而舌尚存老耼有¶言曰天下之至柔馳騁乎天下
之至堅¶又曰人之生也柔弱其死也剛彊萬物¶草木之
<pb:KR3a0007_WYG_010-4b>
生也柔脆其死也枯槁因此觀¶之柔弱者生之徒也剛
彊者死之徒也¶夫生者毁而必復死者破而愈亡吾是¶
以知柔之堅於剛也平子曰善哉然則¶子之行何從叔
向曰臣亦柔耳何以剛¶為平子曰柔無乃脆乎叔向曰
柔者紐<md:KR3a0007_SBCK_010-5b>¶而不折亷而不缺何為脆也天之道㣲¶者勝是
以兩軍相加而柔者克之兩仇¶爭利而弱者得焉易曰
天道虧滿而益¶謙地道變滿而流謙鬼神害滿而福謙¶
人道惡滿而好謙夫懐謙不足之柔弱¶而四道者助之
<pb:KR3a0007_WYG_010-5a>
則安徃而不得其志乎¶平子曰善¶
桓公曰金剛則折革剛則裂人君剛則¶國家滅人臣剛
則交友絶夫剛則不和<md:KR3a0007_SBCK_010-6a>¶不和則不可用是故四馬不和
取道不¶長父子不和其世破亡兄弟不和不能¶乆同夫
妻不和家室大凶易曰二人同¶心其利斷金由不剛也¶
老子曰得其所利必慮其所害樂其所¶成必顧其所敗
人為善者天報以福人¶為不善者天報以禍也故曰禍
兮福所¶倚福兮禍所伏戒之慎之君子不務何¶以備之
<pb:KR3a0007_WYG_010-5b>
夫上知天則不失時下知地則<md:KR3a0007_SBCK_010-6b>¶不失財日夜慎之則無
災害¶
曽子有疾曾元抱首曾華抱足曽子曰¶吾無顔氏之才
何以告汝雖無能君子¶務益夫華多實少者天也言多
行少者¶人也夫飛鳥以山為卑而層巢其巔魚¶鼈以淵
為淺而穿穴其中然所以得者¶餌也君子苟能無以利
害身則辱安從¶至乎官怠於宦成病加於少愈禍生於¶
懈惰孝衰於妻子察此四者慎終如始<md:KR3a0007_SBCK_010-7a>¶詩曰靡不有初
<pb:KR3a0007_WYG_010-6a>
鮮克有終¶
單快曰國有五寒而冰凍不與焉一曰¶政舛二曰女厲
三曰謀泄四曰不敬卿¶士而國家敗五曰不能治内而
務外此¶五者一見雖祠無福除禍必得致福則¶貸¶
孔子曰存亡禍福皆在己而已天災地¶妖亦不能殺也
昔者殷王帝辛之時爵¶生烏於城之隅工人占之曰凡
小以生<md:KR3a0007_SBCK_010-7b>¶巨國家必祉王名必倍帝辛喜爵之德¶不治國
家亢暴無極外㓂乃至遂亡殷¶國此逆天之時詭福反
<pb:KR3a0007_WYG_010-6b>
為禍至殷王武¶丁之時先王道缺刑法弛桑榖俱生於¶
朝七日而大拱工人占之曰桑榖者野¶物也野物生於
朝意朝亡乎武丁恐駭¶側身脩行思昔先王之政興滅
國繼絶¶世舉逸民明養老之道三年之後逺方¶之君重
譯而朝者六國此迎天時得禍<md:KR3a0007_SBCK_010-8a>¶反為福也故妖孽者天
所以警天子諸¶侯也惡夢者所以警士大夫也故妖孽¶
不勝善政惡夢不勝善行也至治之極¶禍反為福故太
甲曰天作孽猶可違自¶作孽不可逭
<pb:KR3a0007_WYG_010-7a>
石讐曰春秋有忽然而足以亡者國君¶不可以不慎也
妃妾不一足以亡公族¶不親足以亡大臣不任足以亡
國爵不¶用足以亡親佞近䜛足以亡舉百事不<md:KR3a0007_SBCK_010-8b>¶時足以
亡使民不節足以亡刑罰不中¶足以亡内失衆心足以
亡外嫚大國足¶以亡¶
夫福生於隠約而禍生於得意齊頃公¶是也齊頃公桓
公之子孫也地廣民衆¶兵彊國富又得霸者之餘尊驕
蹇怠傲¶未嘗肯出㑹同諸侯乃興師伐魯反敗¶衛師於
<pb:KR3a0007_WYG_010-7b>
新築輕小嫚大之行甚俄而晉¶魯徃聘以使者&KR0231;二國
怒歸求黨與助<md:KR3a0007_SBCK_010-9a>¶得衛及曹四國相輔期戰於鞍大敗齊¶
師獲齊頃公斬逢丑父於是戄然大恐¶賴逢丑父之欺
奔逃得歸弔死問疾七¶年不飲酒不食肉外金石絲竹
之聲逺¶婦女之色出㑹與盟卑下諸侯國家内¶得行義
聲問震乎諸侯所亡之地弗求¶而自為來尊寵不武而
得之可謂能詘¶免變化以致之故福生於隠約而禍生¶
於得意此得失之效也<md:KR3a0007_SBCK_010-9b>¶
<pb:KR3a0007_WYG_010-8a>
大功之效在於用賢積道浸章浸明衰¶滅之過在於得
意而怠浸蹇浸亡晉文¶公是其效也晉文公出亡脩道
不休得¶至於饗國饗國之時上無明天子下無¶賢方伯
彊楚主㑹諸侯背畔天子失道¶出居於鄭文公於是憫
中國之㣲任咎¶犯先軫陽處父畜愛百姓厲養戎士四¶
年政治内定則舉兵而伐衛執曹伯還¶敗彊楚威震天
下明王法率諸侯而朝<md:KR3a0007_SBCK_010-10a>¶天子莫敢不聴天下曠然平定
周室尊¶顯故曰大功之效在於用賢積道浸章¶浸明文
<pb:KR3a0007_WYG_010-8b>
公於是霸功立期至意得湯武¶之心作而忘其衆一年
三用師且弗休¶息遂進而圍許兵亟弊不能服罷諸侯¶
而歸自此而怠政事為狄泉之盟不親¶至信衰誼缺如
羅不補威武詘折不信¶則諸侯不朝鄭遂叛夷狄内侵
衛遷於¶商丘故曰衰滅之過在於得意而怠浸<md:KR3a0007_SBCK_010-10b>¶蹇浸亡¶
田子方侍魏文侯坐太子擊趨而入見¶賔客羣臣皆起
田子方獨不起文侯有¶不說之色太子亦然田子方稱
曰為子¶起歟無如禮何不為子起歟無如罪何¶請為子
<pb:KR3a0007_WYG_010-9a>
誦楚恭王之為太子也將出之¶雲夢遇大夫工尹工尹
遂趨避家人之¶門中太子下車從之家人之門中曰子¶
大夫何為其若是吾聞之敬其父者不<md:KR3a0007_SBCK_010-11a>¶兼其子兼其子
者不祥莫大焉子大夫¶何為其若是工尹曰向吾望見
子之面¶今而後記子之心審如此汝將何之文¶侯曰善
太子擊前誦恭之言誦三遍¶而請習之¶
子贛之承或在塗見道側巾弊布擁䝉¶而衣衰其名曰
舟綽子贛問焉曰此至¶承幾何嘿然不對子贛曰人問
<pb:KR3a0007_WYG_010-9b>
乎已而¶不應何也屏其擁䝉而言曰望而黷人<md:KR3a0007_SBCK_010-11b>¶者仁乎
覩而不識者智乎輕侮人者義¶乎子贛下車曰賜不仁
過問三言可復¶聞乎曰是足於子矣吾不告子於是子¶
贛三偶則式五偶則下¶
孫叔敖為楚令尹一國吏民皆來賀有¶一老父衣麤衣
冠白冠後來弔孫叔敖¶正衣冠而出見之謂老父曰楚
王不知¶臣不肖使臣受吏民之垢人盡來賀子¶獨後來
弔豈有說乎父曰有說身已貴<md:KR3a0007_SBCK_010-12a>¶而驕人者民去之位已
<pb:KR3a0007_WYG_010-10a>
髙而擅權者君¶惡之禄已厚而不知足者患處之孫叔¶
敖再拜曰敬受命願聞餘教父曰位已¶髙而意益下官
益大而心益小禄已厚¶而慎不敢取君謹守此三者足
以治楚¶矣¶
魏安釐王十一年秦昭王謂左右曰今¶時韓魏與秦孰
彊對曰不如秦彊王曰¶今時如耳魏齊與孟嘗芒卯孰
賢對曰<md:KR3a0007_SBCK_010-12b>¶不如孟嘗芒卯之賢王曰以孟嘗芒卯¶之賢率
彊韓魏以攻秦猶無柰寡人¶今以無能之如耳魏齊
<pb:KR3a0007_WYG_010-10b>
而率弱韓魏以¶伐秦其無柰寡人何亦明矣左右皆曰¶
然申旗伏瑟而對曰王之料天下過矣¶當六晉之時智
氏最彊滅范中行氏又¶率韓魏之兵以圍趙襄子於晉
陽決晉¶水以灌晉陽之城不滿者三板智伯行¶水魏宣
子御韓康子為驂乘智伯曰吾<md:KR3a0007_SBCK_010-13a>¶始不知水可以亡人國
也乃今知之汾¶水可以灌安邑絳水可以灌平陽魏宣¶
子肘韓康子康子履魏宣子之足肘足¶接於車上智伯
氏分身死國亡為天下¶笑今秦雖彊不過智氏韓魏雖
<pb:KR3a0007_WYG_010-11a>
弱尚賢¶其在晉陽之下也此方其用肘足之時¶願王之
必易也於是秦王恐¶
魏公子牟東行穰侯送之曰先生將去¶冉之山東矣獨
無一言以教冉乎魏公<md:KR3a0007_SBCK_010-13b>¶子牟曰㣲君言之牟幾忘語君
君知夫¶官不與勢期而勢自至乎勢不與富期¶而富自
至乎富不與貴期而貴自至乎¶貴不與驕期而驕自至
乎驕不與罪期¶而罪自至乎罪不與死期而死自至乎¶
穰侯曰善敬受明教
<pb:KR3a0007_WYG_010-11b>
髙上尊賢無以驕人聰明聖智無以窮¶人資給疾速無
以先人剛毅勇猛無以¶勝人不知則問不能則學雖智
必質然<md:KR3a0007_SBCK_010-14a>¶後辯之雖能必讓然後為之故士雖聰¶明聖智
自守以愚功被天下自守以讓¶勇力距世自守以怯富
有天下自守以¶亷此所謂髙而不危滿而不溢者也¶
齊桓公為大臣具酒期以日中管仲後¶至桓公舉觴以
飲之管仲半棄酒桓公¶曰期而後至飲而棄酒於禮可
乎管仲¶對曰臣聞酒入舌出舌出者言失言失¶者身棄
<pb:KR3a0007_WYG_010-12a>
臣計棄身不如棄酒桓公笑曰<md:KR3a0007_SBCK_010-14b>¶仲父起就坐¶楚恭王與
晉厲公戰於鄢陵之時司馬¶子反渇而求飲竪榖陽持
酒而進之子¶反曰退酒也榖陽曰非酒也子反又曰¶退
酒也榖陽又曰非酒也子反受而飲¶之醉而寢恭王欲
復戰使人召子反子¶反辭以心疾於是恭王駕徃入幄
聞酒¶臭曰今日之戰所恃者司馬司馬至醉¶如此是亡
吾國而不恤吾衆也吾無以<md:KR3a0007_SBCK_010-15a>¶復戰矣於是乃誅子反以
為戮還師夫¶榖陽之進酒也非以妬子反忠愛之而¶適
<pb:KR3a0007_WYG_010-12b>
足以殺之故曰小忠大忠之賊也小¶利大利之殘也好
戰之臣不可不察也¶羞小恥以構大怨貪小利以亡大
衆春¶秋有其戒晉先軫是也先軫欲要功獲¶名則以秦
不假道之故請要秦師襄公¶曰不可夫秦伯與吾先君
有結先君一¶日薨而興師擊之是孤之負吾先君敗<md:KR3a0007_SBCK_010-15b>¶隣
國之交而失孝子之行也先軫曰先¶君薨而不弔贈是
無哀吾喪也興師徑¶吾地而不假道是弱吾孤也且柩
畢尚¶薄屋無哀吾喪也興師卜曰大國師將¶至請擊之
<pb:KR3a0007_WYG_010-13a>
則聽先軫興兵要之殽擊之¶匹馬隻輪無脫者大結怨
構禍於秦接¶刃流血伏尸暴骸糜爛國家十有餘年¶卒
喪其師衆禍及大夫憂累後世故好¶戰之臣不可不察
也<md:KR3a0007_SBCK_010-16a>¶魯哀公問孔子曰予聞忘之甚者徙而¶忘其妻有諸乎
孔子對曰此非忘之甚¶者也忘之甚者忘其身哀公曰
可得聞¶與對曰昔夏桀貴為天子富有天下不¶修禹之
道毁壊辟法裂絶世祀荒淫於¶樂沈酗於酒其臣有左
<pb:KR3a0007_WYG_010-13b>
師觸龍者諂諛¶不止湯誅桀左師觸龍者身死四支不¶
同壇而居此忘其身者也哀公愀然變¶色曰善<md:KR3a0007_SBCK_010-16b>¶孔子之周觀於太廟右陛之前有金人¶焉三緘其口而
銘其背曰古之慎言人¶也戒之哉戒之哉無多言多言
多敗無¶多事多事多患安樂必戒無行所悔勿¶謂何傷
其禍將長勿謂何害其禍將大¶勿謂何殘其禍將然勿
謂莫聞天妖伺¶人熒熒不滅炎炎柰何涓涓不壅將成¶
江河緜緜不絶將成網羅青青不伐將¶尋斧柯誠不能
<pb:KR3a0007_WYG_010-14a>
慎之禍之根也曰是何<md:KR3a0007_SBCK_010-17a>¶傷禍之門也彊梁者不得其死
好勝者¶必遇其敵盜怨主人民害其貴君子知¶天下之
不可葢也故後之下之使人慕¶之執雌持下莫能與之
爭者人皆趨彼¶我獨守此衆人惑惑我獨不從内藏我¶
知不與人論技我雖尊髙人莫害我夫¶江河長百谷者
以其卑下也天道無親¶常與善人戒之哉戒之哉孔子
顧謂弟¶子曰記之此言雖鄙而中事情詩曰戰<md:KR3a0007_SBCK_010-17b>¶戰兢兢
如臨深淵如履薄冰行身如此¶豈以口遇禍哉
<pb:KR3a0007_WYG_010-14b>
魯哀侯棄國而走齊齊侯曰君何年之¶少而棄國之蚤
魯哀侯曰臣始為太子¶之時人多諫臣臣受而不用也
人多愛¶臣臣愛而不近也是則内無聞而外無¶輔也是
猶秋蓬惡於根本而美於枝葉¶秋風一起根且拔矣¶
孔子行遊中路聞哭者聲其音甚悲孔<md:KR3a0007_SBCK_010-18a>¶子曰驅之驅之
前有異人音少進見之¶丘吾子也擁䥥帶索而哭孔子
辟車而¶下問曰夫子非有喪也何哭之悲也丘¶吾子對
曰吾有三失孔子曰願聞三失¶丘吾子曰吾少好學問
<pb:KR3a0007_WYG_010-15a>
周遍天下還後¶吾親亡一失也事君奢驕諫不遂是二¶
失也厚交友而後絶三失也樹欲静乎¶風不定子欲養
乎親不待往而不來者¶年也不可得再見者親也請從
此辭則<md:KR3a0007_SBCK_010-18b>¶自刎而死孔子曰弟子記之此足以為¶戒也於
是弟子歸養親者十三人¶
孔子論詩至於正月之六章戄然曰不¶逢時之君子豈
不殆哉從上依世則廢¶道違上離俗則危身世不與善
已獨由¶之則曰非妖則孽也是以桀殺關龍逢¶紂殺王
<pb:KR3a0007_WYG_010-15b>
子比干故賢者不遇時常恐不¶終焉詩曰謂天葢髙不
敢不跼謂地葢¶厚不敢不蹐此之謂也<md:KR3a0007_SBCK_010-19a>¶孔子見羅者其所得者皆黄口也孔子¶曰黄口盡得大
爵獨不得何也羅者對¶曰黃口從大爵者不得大爵從
黃口者¶可得孔子顧謂弟子曰君子慎所從不¶得其人
則有羅網之患¶
脩身正行不可以不慎嗜欲使行虧䜛¶諛亂正心衆口
使意回憂患生於所忽¶禍起於細㣲汙辱難湔灑敗事
<pb:KR3a0007_WYG_010-16a>
不可復¶追不深念逺慮後悔當幾何夫徼幸者<md:KR3a0007_SBCK_010-19b>¶伐性之
斧也嗜欲者逐禍之馬也謾諛¶者窮辱之舍也取虐於
人者趨禍之路¶也故曰去徼幸務忠信節嗜欲無取虐¶
於人則稱為君子名聲常存怨生於不¶報禍生於多福
安危存於自處不困在¶於蚤豫存亡在於得人慎終如
始乃能¶長乆能行此五者可以全身巳所不欲¶勿施於
人是謂要道也¶
顔回將西遊問於孔子曰何以為身孔<md:KR3a0007_SBCK_010-20a>¶子曰恭敬忠信
<pb:KR3a0007_WYG_010-16b>
可以為身恭則免於衆¶敬則人愛之忠則人與之信則
人恃之¶人所愛人所與人所恃必免於患矣可¶以臨國
家何况於身乎故不比數而比¶疎不亦逺乎不修中而
修外不亦反乎¶不先慮事臨難乃謀不亦晩乎¶
凢司其身必慎五本一曰柔以仁二曰¶誠以信三曰富
而貴毋敢以驕人四曰¶恭以敬五曰寛以静思此五者
則無凶<md:KR3a0007_SBCK_010-20b>¶命用能治敬以助天時凶命不至而禍¶不來敬
人者非敬人也自敬也貴人者¶非貴人也自貴也昔者
<pb:KR3a0007_WYG_010-17a>
吾嘗見天雨金¶石與血吾嘗見四月十日並出有與天¶
滑吾嘗見髙山之崩深谷之窒大都王¶宫之破大國之
滅吾嘗見髙山之為裂¶深淵之沙竭貴人之車裂吾嘗
見稠林¶之無木平原為谿谷君子為御僕吾嘗¶見江河
乾為坑正冬采榆葉仲夏雨雪<md:KR3a0007_SBCK_010-21a>¶霜千乘之君萬乘之主
死而不葬是故¶君子敬以成其名小人敬以除其刑柰¶
何無戒而不慎五本哉¶
魯有恭士名曰机汜行年七十甚恭益¶甚冬日行隂夏
<pb:KR3a0007_WYG_010-17b>
日行陽市次不敢不行¶參行必隨坐必危一食之間三
起不羞¶見衣裘褐之士則為之禮魯君問曰机¶子年甚
長矣不可釋恭乎机汜對曰君¶子好恭以成其名小人
學恭以除其刑<md:KR3a0007_SBCK_010-21b>¶對君之坐豈不安哉尚有差跌一食之¶
上豈不美哉尚有哽噎今若汜所謂幸¶者也固未能自
必鴻鵠飛冲天豈不髙¶哉矰繳尚得而加之虎豹為猛
人尚食¶其肉席其皮譽人者少惡人者多行年¶七十常
恐斧質之加於汜者何釋恭為
<pb:KR3a0007_WYG_010-18a>
成回學於子路三年回恭敬不已子路¶問其故何也回
對曰臣聞之行者比於¶鳥上畏鷹鸇下畏網羅夫人為
善者少<md:KR3a0007_SBCK_010-22a>¶為䜛者多若身不死安知禍罪不施行¶年七十
常恐行節之虧回是以恭敬待¶大命子路稽首曰君子
哉<md:KR3a0007_SBCK_010-22b>¶　
